Темата е злосторство, двојното убиство што го извршува Раскољников и казната што следува (повеќе психичка, отколку физичка). Во таа психичка казна е содржана и идејата , дека човекот самиот повеќе се казнува и измачува отколку што тоа може да го стори општеството. Исто така, дека нема никакво оправдување за извршено убиство, зашто сечиј живот е вреден.Во романот, покрај злосторството извршено од страна на Родион Романович Раскољников, опишано е и неговото семејство, мајка му и сестра му, неволјите во кои запаѓаат заради сиромаштијата; како и семејството Мармеладови, а особено Соња Мармеладова, која ќе има исцелувачка улога на крајот. Приказната на Свидригајлов е поврзана со сестрата на Родион Романович, но и таа живее самостојно и се издвојува со својата специфичност.Времето во романот е сконцентрирано во девет и пол дена до стореното злосторство и девет години по злосторството (една за време на судењето и осум во прогонство), што секако има своја симболика.На почетокот од романот ни е претставен главниот лик , Родион Романович Раскољников. Тој е многу убав, со прекрасни темни очи, темнорус, средно висок, стасит млад човек, поранешен студент по право. Студиите ги напушта поради крајната беда во која запаѓа.Облечен во партали, тој се упатува кај старата лихварка Аљона Ивановна да го заложи сребрениот часовник кој му е спомен од таткото. Патем, тој се бори со своите чувства, бидејќи неговото одење кај лихварката е испитувачки обид за намерата што се раѓа кај него , да ја убие бабата.Раскољников е убеден во својата филозофија дека сите луѓе се поделени на две групи: обични , кои го поминуваат животот во послушност, покорувајќи им се на животните околности и необични , силни луѓе, кои преминуваат преку нормите и законите, луѓе на кои им е дозволено се за да ја постигнат својата цел.Обичните луѓе најчесто се борат со својата сиромаштија и го носат товарот на општеството, тие настрадуваат и за најмали грешки,казнувани се и прогонувани; а на големите луѓе , каде за пример го дава Наполеон